A: HD Insurance καλημέρα σας, πως μπορώ να βοηθήσω;

Π: Καλημέρα σας, μόλις με χτύπησε ένας κύριος απο πίσω.

Α: Είστε όλοι εντάξει, υπάρχει κάποιος τραυματισμός;

Π: Δεν υπάρχει τραυματισμός, μόνο υλικές ζημιές.

Α: Θα χρειαστώ την πινακίδα του οχήματός σας και θα σας καθοδηγήσω εγώ.

Π: Η πινακίδα μου είναι ΤΡΕ5615.

Α: Σε ποιό όνομα είναι το ασφ. Συμβόλαιο;

Π: Είναι στο όνομα Πιπερίδης Πέτρος

Α: Πολύ ωραία, είστε ο ίδιος;

Π: Ναι είμαι ο ίδιος.

Α: Οδηγούσατε εσείς στο συμβάν;

Π: Σωστά, είμαι ιδιοκτήτης κ οδηγός

Α: Πείτε μου που υπάρχουν ζημιές στο όχημά σας;

Π: Η ζημιά μου είναι στον πίσω προφυλακτήρα κεντρικά, έχει ένα σπάσιμο.

Α: Το όχημά σας κινείται, σωστά;

Π: Ναι κινείται.

Α: Πείτε μου την πινακίδα του άλλου οχήματος, παρακαλω!

Π: ΑΑΑ1235, ένα μαύρο Ford Focus

A: Τον οδηγό του άλλου οχήματος τον γνωρίζετε; Γιατί θα χρειαστούμε κάποια στοιχεία του.

Π: Δεν τον γνωρίζω, είναι εδώ δίπλα μου, θέλετε να μιλήσετε;

Α: Ναι παρακαλώ, αν είναι εύκολο.

Π: Σας τον δίνω!

3ος: Παρακαλώ!

Α: Καλημέρα σας, ονομάζομαι Χρήστος απο την Hellas Direct, να σας ενημερώσω πως η κλήση μας καταγράφεται για λόγους ασφαλείας προσωπικών δεδομένων.
Είστε εντάξει με αυτό;

3ος: Φυσικά, κανένα πρόβλημα!

Α: Είστε ο κάτοχος του οχήματος ΑΑΑ1235, σωστά;
Μπορείτε να μου πείτε κ το ονοματεπώνυμό σας;

3ος: Σαλαμούρας, Βασίλειος, είναι στο όνομά μου το όχημα κ οδηγούσα εγώ.

A: Πολύ ωραία, πείτε μου κ ένα κινητό σας τηλέφωνο, παρακαλώ

3ος: 6978901634

Α: Η ζημιά στο όχημά σας που βρίσκεται;

3ος: Στον εμπρόσθιο προφυλακτήρα κεντρικά, έγινε μαντάρα!

Α: Ποια είναι η ασφαλιστική σας εταιρία;

3ος: Ιnteramerican.

Α: Την έχετε ενημερώσει για να προχωρήσετε σε δήλωση;

3ος: Φυσικά, αναμένω να έρθει κάποιος στο σημείο.

Α: Αποδέχεστε την ευθύνη για το συμβάν;

3ος: Σαφώς! Είναι δικό μου το φταίξιμο.

Α: Σας ευχαριστώ πολύ, μπορείτε να μου δώσετε πίσω τον ασφ/νο μας,

Π: Παρακαλώ!

Α: Ναι κ.Πιπερίδη, πείτε μου που έχει γίνει το συμβάν, σε ποια διεύθυνση;

Π: Σωρού 18, Μαρούσι

Α: Κάντε μου μια μικρή περιγραφή.

Π: Σταμάτησα λόγω κίνησης, κ το πίσω όχημα δεν φρέναρε εγκαίρως.

Α: Πολύ ωραία! Σας ενημερώνουμε οτι η δήλωσή σας ολοκληρώθηκε επιτυχώς, ο άλλος εμπλεκόμενος αποδέχτηκε την ευθύνη για το συμβάν κ αναμένει για να κάνει δήλωση στο σημείο. Μπορείτε να μου στείλετε κάποιες φωτογραφίες απλές με το κινητό σας για να φύγετε πιο γρήγορα απο το σημείο κ για να τρέξει κ η διαδικασία πολύ πιο γρήγορα απο μέρους μας;

Π: Φυσικά, κανένα πρόβλημα.

Α: Πολύ ωραία, θα χρειαστούμε φωτογραφίες απο την άδεια κυκλοφορίας του οχήματος κ το δίπλωμα το δικό σας (εμπρός-πίσω να φαίνονται όλες οι σελίδες κ τα στοιχεία καθαρά), φωτογραφίες των ζημιών των οχημάτων (κοντινες κ μακρινές φωτογραφίες να φαίνονται στις μακρινές κ οι πινακίδες), κ τέλος φωτογραφίες απο το σημείο του συμβάντος, μια γενική του δρόμου.

Π: Πως θα σας στειλω τις φωτογραφίες;

Α: Θα λάβετε στο e-mail που μας έχετε δηλώσει την δήλωση του συμβάντος (σε pdf έτοιμη συμπληρωμενη) κ θα περιέχεται κ ένα Link, το οποίο θα σας σταλεί κ σε SMS στο κινητό που μιλάμε.
Πατάτε επάνω στο Link, εισάγετε την πινακίδα σας κ στην πλατφόρμα που εμφανίζεται φορτώνετε τις φωτογραφίες που σας ζήτησα.
Μέσα σε 2 εργάσιμες θα έχετε ενημέρωση απο εμάς, καθώς η εταιρία του εμπλεκόμενου είναι στον φιλικό διακανονισμό, πράγμα που σημαίνει πως εμείς θα εκτιμήσουμε τις επόμενες ημέρες το όχημά σας στο συνεργείο (δικό σας είτε συνεργαζόμενο δικό μας-θα σας καλέσουμε για να σας προτείνουμε), ώστε εν συνεχεία να προχωρήσει η διαδικασία αποκατάστασης της ζημιάς σας.

Π: Σας ευχαριστώ πολύ! Καλή συνέχεια.

Α: Να είστε καλά, στη διάθεσή σας!
